<!DOCTYPE html>
<html lang="is">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Epli eru góð</title>
    <link rel="stylesheet" href="/assets/css/styles.css">
</head>
<body>
    <nav>
    <p>  
        
        <a href="/" 
            >
          Forsíða
        </a>
      
        <a href="/ummig.html" 
            >
          Um mig
        </a>
      
        <a href="/blog.html" 
            >
          Pistlar
        </a>
      
        <a href="/staff.html" 
            >
          Starfsfólk
        </a>
      
    </p>
</nav>

    <h1>Epli eru góð</h1>
<p>06 Sep 2019 - jill</p>
<p><p>Epli eru sívinsæl enda bæði bagðgóð, holl og handhæg að kippa með sér í nestið eða ef hungur sækir að okkur.</p>

<p>Epli eru ávextir eplatrjáa sem bera tegundaheitið Malus domestica og eru af rósaætt. Eplatréð á rætur sínar að rekja til Mið-Asíu. Elpatrén bárust frá Persíu til Evrópu fyrir um 5000 árum. Epli bárust til Ameríku með evrópskum landkönnuðum.</p>

<p>Það eru til um 7500 tegundarafbrigði af eplum og stærstu útflutningslöndin eru Kína og Bandaríkin. Epli er í þriðja sæti yfir mest ræktuðu ávexti í heiminum með yfir 70 milljón tonn framleidd á hverju ári. Helstu tegundir epla sem fluttar eru til Íslands eru rauð (Red Delicious), Royal Gala, Machintosh, Jonagold, Honey Crunch, gul, græn, Fuji og smáepli.</p>

<p>Epli eru mjög þekkt í norrænni og grískri goðafræði og einnig kristni. Öll þekkjum við söguna af forboðna eplinu í Aldingarðinum sem mátti ekki neyta. Nú til dags telst það þó ekki til synda að borða epli, heldur þvert á móti og ráðleggur Landlæknisembættið okkur að neyta 5-6 skammta af ávöxtum og grænmeti á dag.</p>

<p>Í Grikklandi til forna voru epli talin heilög og það að kasta epli að einhverjum var tákn um ást; og á sama vegu var það talið samþykki ástaryfirlýsingar að grípa eplið.</p>

<p>Í Skáldskaparmálum í Eddu Snorra Sturlusonar segir frá því er gulleplunum var stolið frá Iðunni. En þessi gullepli héldu við ódauðleika goðanna í Ásgarði og eltust þau líkt og dauðlegir menn af því að fá ekki að bíta af eplum Iðunnar. Sem betur fer skiluðu þau sér þó aftur í Ásgarð og tryggðu goðunum eilífa æsku á ný.</p>
</p>


</body>
</html>